---
title: YÖNETİMDE UÇTAN UCA SAVRULMA

date: 2025-11-26
coverImage: /images/blog/yönetimde.jpg
author: silicaman
authorImage: /images/blogdetail-page/profile.png
---

# 1 Saatte Kovulup Müdür Olan Adam

Kurumsal hayatta bazen öyle sahnelere tanıklık ediyoruz ki, insan “kariyer yönetimi” dediğimiz şeyin aslında ne kadar kırılgan olduğunu yeniden fark ediyor. İşte bu da gerçek bir hikâye… Yönetimsel dengesizlik üzerine ders niteliğinde bir örnek.

Aynı gün içinde hem kovulma hem terfi kararına maruz kalmak mümkün mü?
Ne yazık ki mümkün.
Hem de yalnızca 1 saat içinde.


![Blog Details](/images/blogdetail-1.jpg)

Bir lokasyona ziyaret için yola çıkıyoruz. Ekibe iki ay önce katılmış bir çalışan var; henüz performansı tam anlaşılamamış, kıdemli uzman rolünde. Patron arabaya biner binmez diyor ki:



“Ben bu X’ten emin değilim…
Bence bunu gönderelim.”


---

Biz durumu anlatıyor, “Hemen karar vermeyelim. Performansında büyük bir problem yok, üstelik pozitif tarafları da var” diye savunmaya çalışıyoruz. İlk plan: “Gönderelim.”

---

Aradan bir saat geçiyor…
Yolda konuşmalar sürüyor…
Lokasyondan bu kez bir istifa haberi geliyor.

Ve patron bir anda şu kararı veriyor:
“Bence X’i işletme müdürü yapalım!”


Yani araba hareket ederken kovulmaya aday olan arkadaş,
araba durduğunda müdür oluveriyor.

Bu kadar hızlı zigzagları LinkedIn algoritması bile takip edemez.
Fakat hikâye burada da bitmiyor…

Patron kısa süre sonra tüm ekibi topluyor. Açılış konuşması yapılıyor, coşkuyla planlardan bahsediliyor, vizyon çiziliyor ve sahnenin sonunda:

“… Ve bu süreçte X arkadaşımızı da işletme müdürü olarak görevlendiriyoruz!”
Alkışlar, şaşkın bakışlar, aynı anda yaşanan bir gurur ve “Ben ne ara bu noktaya geldim?” hissi…


Bu örnek bize şunu gösteriyor:
Yönetimde kararlar duygu dalgalarına teslim edildiğinde;

• Ekipte güven kaybı oluşur,

• Performans değerlendirmeleri değersizleşir,

• Her şey kişilerin ruh hâline bağlı hâle gelir,

• Kimse geleceğini öngöremez.

Kurumsal hayatta gördüğümüz çabuk karar değişiklikleri yalnızca bir kişinin kariyerini değil; tüm organizasyonun istikrar algısını zedeler.

Yönetim dediğimiz şey;
o günkü hislere, ani tepkilere ve bir anda gelen gazla alınmış kararlara bırakılmayacak kadar stratejik bir sorumluluktur.
Kısacası…

“Sabah kov, akşam müdür yap” yaklaşımı değil;
veriye, gözleme ve tutarlılığa dayalı kararlar kurumları ileriye taşır.





## Etiket

- Yönetim
- Kurumsal Hayat
- Kariyer Yönetimi
- Liderlik
- İş Deneyimleri
- Performans Değerlendirme
- Çalışan Yönetimi
- Motivasyon
- Kurumsal Kültür
- Hızlı Karar Alma


